---
layout: post
title: Periods When to Make Money by Samuel Benner
date: 2024-03-18 23:24
By: faruk-guler
comments: true
categories: [Blockchain]
---

## Benner Döngüsü, 150 yıldır piyasa hareketini nasıl doğru tahmin ediyor?

Samuel Benner, 19. yüzyılın başlarında bir çiftçi olarak, ekonomideki piyasa döngülerinin nasıl çalıştığını merak etti. Bu merakı onu 1875 yılında 'Trends and Phases of Business' adlı bir kitap yazmaya itti. Kitapta, iş ve emtia fiyatlarının gelecekteki yönünü tahmin etmek için kullandığı yöntemi açıkladı. Benner, piyasa hareketlerinin bir dizi yıllık döngüde tekrarlandığını keşfetti ve bu döngülerin panik yılları, iyi zaman yıllarını ve zor zaman yıllarını içerdiğini belirledi. Örneğin, panik yılları genellikle ortalama ekonomik faaliyetin düşük olduğu yıllardır ve işsizlik oranları yükselirken, varlık fiyatları da düşer.
Benner Döngüsü ayrıca
- 1929'daki Büyük Buhran,
- 2000'lerdeki Dotcom Balonu
- ve 2020'deki COVID krizi gibi büyük ekonomik olayları da doğru bir şekilde tahmin etti.

![Benner Döngüsü Görseli](https://farukguler.com/assets/post_images/benner_dongusu.JPG)

Şimdi ise Samuel Benner'ın bu üçe ayırdığı dönemler olan; Panik Yılları, İyi Zamanları ve Zor Zamanları detaylı bir şekilde açıklayalım:

### A- Panik Yılları

Bu yıllar, piyasanın dalgalanmaları nedeniyle hisse senetlerinin fiyatlarında aşırı oynaklıkların yaşandığı yıllardır. Bu dönemlerde yatırımcılar, hisse senetlerini mantıksızca ya alıp ya da satıp fiyatlarını tavan yaptırarak veya dip seviyelere düşürerek piyasayı etkilerler. Piyasanın paniklediği dönemlerde yatırımcılar genellikle kısa vadeli hedeflerle hareket ederler ve piyasanın o anki durumuna göre hisse senedi alıp satma kararları alırlar. Bu kararlar, piyasa koşullarının aşırı dalgalanması nedeniyle çoğunlukla irrasyonel olur.

Bu panik dönemlerinde, bir hisse senedinin fiyatı ya inanılmaz derecede düşük bir seviyeye kadar düşer veya tam tersine beklenmedik bir şekilde yükselir. Bu nedenle, yatırımcıların bu panik dönemlerinde yatırım yaparken çok dikkatli olmaları gerekmektedir. Eğer doğru kararlar alırlarsa, büyük kazançlar elde edebilirler. Ancak, hatalı kararlar alırlarsa, ciddi kayıplarla karşılaşabilirler.

### B- İyi Zamanlar

Bu dönemler, yüksek fiyatların gözlendiği ve satış yapmak için en uygun zamanların geldiği yıllardır. Bu zamanlarda, yatırımcılar ellerindeki hisse senetleri, değerli kağıtlar ve diğer varlıkları en iyi fiyatlardan satabilirler. Bu nedenle, Benner'ın "İyi Zamanlar" olarak tanımladığı yıllar, yatırımcılar için fırsat dolu zamanlar olarak kabul edilir. Ancak bu dönemlerin uzun sürmeyeceği ve sonrasında diğer dönemlere geçileceği de unutulmamalıdır.

### C- Zor Zamanlar

Bu yıllarda, hisse senetleri, mallar ve varlıklar satın almayı ve iyi zamanların "patlama" yıllarına kadar elde tutmayı, sonra da elden çıkarmayı öneriyor.

## 100+ Yıldır "Kesin Olan Şey"

Yukarıda görüntüsü yer alan kartının altına "Kesin olan şey." yazan Samuel Benner'ın yatırım stratejisi, 100 yıldan uzun bir süredir neredeyse mükemmel bir başarı elde etmiştir. Başarılı bir Ohio çiftçisi olan Benner için, 1873 piyasa paniği onun için büyük bir darbe olmuş ve onu iflas ettirmiştir. Bu durumun nedenini anlamaya çalışırken, Benner piyasa döngüleri kavramını keşfetmiştir.

Bir çiftçi olarak, Samuel bitki yetiştirme mevsimlerinin ürünlere etki ettiğini ve bunun da arz ve talebi etkilediğini, bu durumun da fiyatlara yansıdığını biliyordu. Benner bu döngülerin daha derinine inerek mısır ve domuz fiyatlarında 11 yıllık bir döngü olduğunu ve her 5/6 yılda bir zirveye ulaştığını keşfetti. Bu, 11 yıllık güneş döngüsüne uyuyordu. Benner bu güneş döngüsünün ürün verimliliğini etkilediğini, bunun da geliri, arz/talebi ve fiyatları etkilediğini hesapladı.

![Benner Yılları Görseli](https://farukguler.com/assets/post_images/benner-years.jpg)

## Benner Döngüsü’nün Diğer Analizleri

Benner döngüsü ayrıca demir fiyatlarında 27 yıllık bir döngü kullanır. Bu döngüde düşüşler 11, 9 ve 7 yılda bir olurken, zirveler 8, 9 ve 10 yılda bir gerçekleşir.

Piyasa geçmişini incelemek, bu döngülerin fiyatı nasıl etkilediğini ve bugün hala fiyatları nasıl etkilediğini öğrenmenize yardımcı olur. Şu anda ise bu analize göre zor zamanlardayız ve varlık fiyatlarının düştüğü bir dönemdeyiz ve varlık satın almak için iyi bir zaman olduğunu gösteriyor.

Teşekkürler: İbrahim COŞAR (BİTCOŞAR)
